<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Manoscritti</title>
</head>
<body>
    <section>
        <h1>Manoscritti</h1>
        <p>
            Di tutta la produzione di Leonardo ci restano ancora, fortunatamente, oltre cinquemila pagine di
            appunti, redatti con la sua inconfondibile scrittura speculare, orientata da destra a sinistra.
            Dato l’enorme numero di manoscritti (la maggior parte di essi ancora conservata), nella tabella che
            segue ci si limita a rappresentarne i principali.
        </p>
        <p>In questa pagina sono descritti alcuni dei principali scritti di Leonardo:</p>
        <ol>
            <li><a href="manoscritti.html#arundel">Codice Arundel:</a> si trova a Londra presso la <em>British Library</em></li>
            <li><a href="manoscritti.html#atlantico">Codice Atlantico:</a> conservato a Milano presso la <em>Biblioteca Ambrosiana</em></li>
            <li><a href="manoscritti.html#windsor">Fogli di Windsor:</a> sono conservati presso il castello Reale di Windsor <em>(Royal Collection)</em></li>
           
        </ol>
        <p>
            Questa enorme massa di scritti, sicuramente la più consistente del periodo rinascimentale, ha subito,
            dopo la morte di Leonardo, molte vicissitudini. Infatti l’aspetto e la suddivisione attuale dei manoscritti
            non sono sicuramente quelli originali, quando il maestro era in vita o ancora quando passarono al suo
            fedele discepolo Francesco Melzi. Furono proprio gli eredi del Melzi, dopo la sua morte nel 1570, a dare
            inizio alla dispersione di quell’immenso materiale; addirittura, non avendone compreso l’importanza,
            inizialmente lasciarono gli scritti in un sottotetto per poi regalarli o cederli a poco prezzo ad amici o
            collezionisti.
            Dal 1637 al 1796 parte dei manoscritti è ospitata nella Biblioteca Ambrosiana, da cui però Napoleone li
            fa trafugare al suo arrivo a Milano. Nel 1851 solo una parte di essi tornano a Milano; altri restano a
            Parigi, e altri ancora in Spagna, dove alcuni verranno ritrovati solo nel 1966.
        </p>
    </section>
    <section>
        <h1>Alcuni scritti</h1>
        <h2>Codice Arundel</h2>
        <p>
            Il Codice Arundel è una raccolta rilegata in marocchino di 283 carte di diverso formato, fogli
            provenienti da manoscritti smembrati e incollati su fogli di supporto (28x18 cm). Vi appaiono trattati
            argomenti vari: studi di fisica e meccanica, studi di ottica e di geometria euclidea, studi di pesi, studi di
            architettura; questi ultimi comprendono i lavori per la residenza reale di Francesco I a Ramorantin
            (Francia). La maggior parte delle pagine può essere databile tra il 1478 e il 1518.
        </p>
        <div class="img-container">
            <img id="arundel" src="img/campanella.png" alt="campanella">
            <p >Il "Codice Arundel"</p>
        </div>
    </section>
    <section>
        <h2>Codice Atlantico</h2>
        <p>
            Il Codice Atlantico raccoglie disegni, per buona parte databili tra il 1478 e il 1518. Vi sono trattati
            argomenti assai vari: studi di matematica, geometria, astronomia, botanica, zoologia, arti militari. Oggi si
            presenta riordinato in dodici volumi rilegati in pelle, formati da 1119 fogli di supporto formato 65x44
            cm, che raccolgono carte di diversa dimensione.
            Il nome <em>Codice Atlantico</em>  deriva dal fatto che in origine tutte le carte erano raccolte in un unico volume
            di grande formato (quello degli atlanti appunto).
        </p>
        <div class="img-container">
            <img src="img/balestra.png" alt="balestra">
            <p id="atlantico">Il "Codice Atlantico"</p>
        </div>
    </section>
    <section>
        <h2>Fogli di Windsor</h2>
        <p>
            I fogli di Windsor comprendono circa 600 disegni, non rilegati e di differente formato. Contengono studi
            di anatomia e di geografia, studi di cavalli, disegni, caricature nonché un gruppo di carte geografiche.
            Appartengono a diversi periodi della vita di Leonardo, compresi tra il 1478 e il 1518 circa.
        </p>
        <div class="img-container">
            <img src="img/cavallo.png" alt="cavallo">
            <p id="windsor">I "Fogli di Windsor"</p>
        </div>
    </section>
    <div class="line"></div>
    <a href="index.html">Torna alla pagina principale</a>
    
</body>
</html>